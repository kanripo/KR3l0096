# -*- mode: mandoku-view; -*-
#+TITLE: 漢武故事
#+DATE: 2015-08-24 23:40:29.283572
#+PROPERTY: ID KR3l0096
#+PROPERTY: BASEEDITION WYG    
#+PROPERTY: JUAN 提要
<pb:KR3l0096_WYG_000-1a>¶
欽定四庫全書　　　　　子部十二¶
　提要¶
　　漢武故事　　　　　　小説家𩔖二(異聞之屬/)¶
　　　　(臣/)等謹案漢武故事一卷舊本題漢班固撰¶
　　　　然史不云固有此書隋志著録傳記𩔖中亦¶
　　　　不云固作晁公武讀書志引張柬之洞冥記¶
　　　　跋謂出於王儉唐初去齊梁未逺當有所考¶
　　　　也所言亦多與史記漢書相出入而雜以妖¶
<pb:KR3l0096_WYG_000-1b>¶
　　　　妄之語然如藝文𩔖聚三輔黄圖太平御覽¶
　　　　諸書所引甲帳珠簾王母青雀茂陵玉椀諸¶
　　　　事稱出漢武故事者乃皆無之又李善注文¶
　　　　選西征賦引漢武故事二條其一為柏谷亭¶
　　　　事此本亦無之其一為衞子夫事此本雖有¶
　　　　之而文反畧於善注考隋志載此書二卷諸¶
　　　　家著録並同錢曽讀書敏求記亦尚作二卷¶
　　　　稱所藏凡二本一是錫山秦汝操繡石書堂¶
<pb:KR3l0096_WYG_000-2a>¶
　　　　本一是陳文燭晦伯家本又與秦本互異今¶
　　　　兩存之云云兩本今皆未見此本為明吳琯¶
　　　　古今逸史所刻併為一卷僅寥寥七八頁葢¶
　　　　已經刋削又非兩家之本以其六朝舊帙姑¶
　　　　存備古書之一種云爾¶
　　漢武帝内傳　　　　　小説家𩔖二(異聞之屬/)¶
　　　　(臣/)等謹案漢武帝内傳一卷舊本題漢班固¶
　　　　撰隋志著録二卷不著撰人宋志亦注曰不¶
<pb:KR3l0096_WYG_000-2b>¶
　　　　知作者此本題曰班固不知何據殆後人因¶
　　　　漢武故事偽題班固遂併此書歸之歟漢書¶
　　　　東方朔傳賛稱好事者取其言怪語附著之¶
　　　　朔此書乃載朔乗龍上昇與傳賛自相矛盾¶
　　　　其不出於固灼然無疑其文排偶華麗與王¶
　　　　嘉拾遺記陶宏景真誥體格相同考徐陵玉¶
　　　　臺新咏序有靈飛六甲髙擅玉函之句實用¶
　　　　此傳六甲靈飛十二事封以白玉函語則其¶
<pb:KR3l0096_WYG_000-3a>¶
　　　　偽在齊梁以前又考郭璞㳺仙詩有漢武非¶
　　　　仙才句與傳中王母所云殆恐非仙才語相¶
　　　　合葛洪神仙傳所載孔元方告馮遇語與傳¶
　　　　中稱受之者四十年傳一人無其人八十年¶
　　　　可頓授二人非其人謂之泄天道得其人不¶
　　　　傳是謂蔽天寳云云相合張華博物志載漢¶
　　　　武帝好道西王母七月七日漏七刻乗紫雲¶
　　　　東來云云與此傳亦合今本博物志雖真偽¶
<pb:KR3l0096_WYG_000-3b>¶
　　　　相㕘不足為證而李善注文選洛神賦已引¶
　　　　博物志此語足信為張華之舊文其殆魏晉¶
　　　　間文士所為乎陸徳明莊子釋文注大宗師¶
　　　　篇西王母亦引漢武内傳云西王母與上元¶
　　　　夫人降帝美容貌神仙人也事與今本所載¶
　　　　同而文勺逈異或徳明櫽括其詞歟錢曽讀¶
　　　　書敏求記曰漢武内傳一卷孱守居士空居¶
　　　　閣校本(案孱守居士常熟/馮舒之别號也)廣記刪去元靈二¶
<pb:KR3l0096_WYG_000-4a>¶
　　　　曲及十二事篇目又脱朱鳥窻一段對過始¶
　　　　知此本為完書案李商𨼆詩曰玉桃偷得憐¶
　　　　方朔金屋修成貯阿嬌又曰如何漢殿穿針¶
　　　　夜又向窻前覷阿環皆用朱鳥窻事知原本¶
　　　　當有此一段李善注文選郭璞㳺仙詩引漢¶
　　　　武内傳西王母侍女歌曰遂乗萬龍輴馳騁¶
　　　　眄九野二句正元豐曲中語知古本當有此¶
　　　　二曲錢曽所云良是今檢此本亦無元靈二¶
<pb:KR3l0096_WYG_000-4b>¶
　　　　曲及朱鳥窻一段而有十二事之篇目與曽¶
　　　　所説又不同又玉海引中興書目曰漢武帝¶
　　　　内傳二卷載西王母事後有淮南王公孫卿¶
　　　　稷邱君八事乃唐終南元都道士㳺岩所附¶
　　　　今亦無此八事盖明人刪竄之本非完書矣¶
　　　　乾隆四十六年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
